# -*- mode: mandoku-view; -*-
#+TITLE: 竹莊詩話
#+DATE: 2015-08-25 00:45:43.020616
#+PROPERTY: ID KR4i0041
#+PROPERTY: BASEEDITION WYG    
#+PROPERTY: JUAN 卷十七
<pb:KR4i0041_WYG_017-1a>¶
欽定四庫全書¶
　竹莊詩話巻十七¶
　　雜編七¶
　　　上元觀燈　　　　　　　　　夏　竦¶
　　　　韻語陽秋云應制詩非他詩比自是一家句¶
　　　　法大抵不出于典實富艶爾夏英公于上元¶
　　　　觀燈詩云云王岐公詩云云二公雖不同時¶
　　　　而二詩如出一人之手蓋格律當如是也若¶
<pb:KR4i0041_WYG_017-1b>¶
　　　　作清癯平淡之語終不近爾¶
魚龍曼衍六街呈金鎻通宵啓玉京冉冉遊塵生輦道¶
遲遲春箭入歌聲寶坊月皎龍燈淡紫館風微鶴燄平¶
宴罷南端天欲曉回瞻河漢尚盈盈¶
　　　上元觀燈　　　　　　　　　王　珪¶
　　　　侯鯖録云元祐中元夕上御樓觀燈有御制¶
　　　　詩時王禹玉蔡持正為左右相持正叩禹玉¶
　　　　云應制上元詩如何使故事禹玉曰鼇山鳯¶
<pb:KR4i0041_WYG_017-2a>¶
　　　　輦外不可使章子厚笑曰此誰不知後兩日¶
　　　　登對上獨賞禹玉詩云云妙于使事詩云云¶
　　　　是夕以高麗進樂又添一盃¶
雪消華月滿仙臺萬燭當樓寶扇開雙鳯雲中扶輦下¶
六鼇海上駕山來鎬宫春酒霑周燕汾水秋風陋漢才¶
一曲昇平人共樂君王又進紫霞杯¶
　　　春帖子　　　　　　　　　　蘇　頌¶
　　　　又云翰苑春帖子往往秀麗可喜如蘇子容¶
<pb:KR4i0041_WYG_017-2b>¶
　　　　鄧温伯蔣頴叔梁君貺詩皆佳作也余觀鄭¶
　　　　毅夫新春詞四首與帖子格調何異豈久于¶
　　　　翰苑而筆端自然習熟耶¶
璇霄一夕斗杓東㶑灔晨曦照九重和氣薰風摩蓋壤¶
競銷金甲事春農¶
　　　春帖子　　　　　　　　　　鄧潤甫¶
晨曦㶑灔上簾櫳金屋熙熙歌吹中桃臉自知宫宴早¶
百花頭上放輕紅¶
<pb:KR4i0041_WYG_017-3a>¶
　　　前題　　　　　　　　　　　蔣之竒¶
未旦求衣向曉雞蓬萊仗下日將西花添漏鼓三聲逺¶
栁映春旗一色齊¶
　　　前題　　　　　　　　　　　梁君貺¶
東方和氣斗回杓龍角中星轉紫霄聖主問安天未曉¶
求衣親䕶玉宸朝¶
　　　新春詞　　　　　　　　　　鄭　獬¶
春色應隨歩輦還珠旒玉几照龍顔紫雲殿下朝元罷¶
<pb:KR4i0041_WYG_017-3b>¶
便領東風到世間¶
　　　其二¶
春風細拂緑波長初過層城渡建章草色未迎雕輦翠¶
栁梢先學赭衣黄¶
　　　其三¶
晴暉散入鳯凰樓一桁朱簾不下鈎漢殿鬭簮雙彩燕¶
幷和春色上釵頭¶
　　　其四¶
<pb:KR4i0041_WYG_017-4a>¶
小池春破玉玲瓏聲觸簾鈎漸好風閒繞欄干掐花樹¶
春㾗已著半梢紅¶
　　　不及陪東坡往金山作水陸　　米　芾¶
　　　　韻語陽秋云米元章賦詩絶人而人罕稱之¶
　　　　者以書名掩之也如此二詩殆出翰墨畦逕¶
　　　　之表蓋自邁往凌雲之氣流出非尋規索矩¶
　　　　者之可到也¶
久隂障奪佳山川長瀾四溢魚龍淵衆看李郭渡浮玉¶
<pb:KR4i0041_WYG_017-4b>¶
晴風掃出清明天頗聞妙力開大施足病不到諸方仙¶
想應蒼壁有垂露照水百怪愁寒煙¶
　　　棲雲閣　　　　　　　　　　米　芾¶
雲出救世旱澤浹雲尋歸入石了不見豐功已如斯龍¶
騫存復起抱石明幽姿雲乎無定所隱者何當棲¶
　　　淮之水　　　　　　　　　　徐　積¶
淮之水淮之水春風吹春風洗青于藍緑染指魚不來¶
鷗不起㶑灔灔天盡頭祗見孤帆不見舟殘陽欲落未¶
<pb:KR4i0041_WYG_017-5a>¶
落處盡是人間今古愁今古愁可奈何莫使騷人聞棹¶
歌我曹盡是浩歌客笑聲酒靣春風和¶
　　　詠蒲扇　　　　　　　　　　徐　積¶
妾有一疋絹以為身上衣自織青溪蒲圑團手中持朝¶
擕麥隴去暮汲井泉歸無人不看妾不使見蛾眉¶
　　　和李上舍冬日詩　　　　　　韓　駒¶
　　　　復齋謾録云李彭商老有建除體贈子蒼云¶
　　　　滿朝以詩鳴何獨遺大雅平生黄葉句摸索¶
<pb:KR4i0041_WYG_017-5b>¶
　　　　便知價蓋自時子蒼自館職斥宰分寧縣時¶
　　　　也子蒼有和李上舍冬日詩最為世所推故¶
　　　　商老有黄葉之句¶
北風吹日盡多隂日暮擁堦黄葉深倦鵲繞枝翻凍影¶
飛鴻摩月墮孤音推愁不去如相覔與老無期稍見侵¶
顧藉微官少年事病來那復一分心¶
　　　瑞香　　　　　　　　　　　陳子高¶
　　　　苕溪漁隱云瑞香陳子高有古詩一篇意含¶
<pb:KR4i0041_WYG_017-6a>¶
　　　　諷刺語加微婉得騷人之體¶
佳人在空谷雙星思斜河契濶不有命盛時豈蹉跎娟¶
娟匡廬秀如此粲者何香密綴紅糝寶薰幕宫羅幽窓¶
小團圞微風自婆娑寂寥千年初戢戢逢文多何偕託¶
方便百金䀻猗□赤欄青蔑舫丁寧護根窠泥沙亦天¶
幸板聨入宣和誰令蘭蕙徒憔悴守巖阿¶
　　　送董元達　　　　　　　　　謝無逸¶
　　　　謾叟詩話云謝無逸學古高潔文詞煆煉篇¶
<pb:KR4i0041_WYG_017-6b>¶
　　　　篇有古意尤工于詩予嘗愛其送董元達云¶
　　　　云又寄隱居士云云¶
讀書不作儒生酸躍馬西入金城關塞垣苦寒風氣惡¶
歸來靣皺鬢眉斑先皇召見延和殿議論慷慨天開顔¶
謗書盈篋不復辨脫身來看江南山長江滾滾蛟龍怒¶
扁舟此去何當還大梁城裏定相見玉川破屋應數間¶
　　　寄隱居士　　　　　　　　　謝無逸¶
處士滑相不封侯卜居但得林塘幽家藏玉唾幾千巻¶
<pb:KR4i0041_WYG_017-7a>¶
手校韋編三十秋相知四海孰青眼高卧一庵今白頭¶
襄陽耆舊節獨苦只有龎公不入州¶
　　　李伯時畵太一真人卧一大蓮葉中手執書巻¶
　　　仰讀蕭然有物外思題其上云　韓　駒¶
　　　　苕溪漁隱云韓子蒼此詩語意妙絶真能詠¶
　　　　盡此畵也¶
太一真人蓮葉舟脫巾露髪寒颼颼輕風為㠶浪為檝¶
卧看玉宇浮中流中流蕩漾翠綃舞穩如龍驤萬斛舉¶
<pb:KR4i0041_WYG_017-7b>¶
不是峰頭十丈花世間那得葉如許龍眠畵手老入神¶
尺素幻出真天人恍然坐我水仙府蒼煙萬頃波粼粼¶
玉堂學士今劉向禁直苕嶤九天上不須對此融心神¶
㑹值青藜夜相訪¶
　　　清江曲　　　　　　　　　　蘇伯固¶
　　　　東坡云此篇若置李太白集中誰疑其非者¶
屬玉雙飛水滿塘菰蒲深處浴鴛鴦白蘋滿棹歸來晩¶
秋著蘆花一岸霜扁舟繫岸依林樾蕭蕭兩鬢吹華髪¶
<pb:KR4i0041_WYG_017-8a>¶
萬事不理醉復醒長占煙波㺯明月¶
　　　後清江曲　　　　　　　　　蘓伯固¶
　　　　韻語陽秋云蘇養直清江曲見賞于東坡名¶
　　　　已不沒而又作後清江曲一篇豈養直尚惡¶
　　　　其少作云云(前四/句)如此等句前清江曲似未¶
　　　　到也¶
層波𣺌𣺌山蒼蒼輕霜殞木蓮葉黄呼兒極浦下苓箵¶
社瓮欲熟浮蛆香輕蓑淅瀝鳴秋雨日暮乗流自相語¶
<pb:KR4i0041_WYG_017-8b>¶
一笛清風萬事休白鳥翩翩落煙渚¶
　　　觀臨淮雙頭白蓮圖　　　　　周知微¶
　　　　王直方詩話云周知微字明老為詩有可喜¶
　　　　者如雙頭白蓮圖亦為可賞¶
君不學叔隗季隗南歸晉又不學大喬小喬東入吳一¶
種桃根與桃葉若為化作雙芙蕖臨淮政成有餘暇坐¶
令華室生瀟灑鵝溪一幅萬里寛移得浙川入圖畵天¶
空水濶江茫茫想見女英與娥皇九疑雲深蒼梧逺氷¶
<pb:KR4i0041_WYG_017-9a>¶
姿泣露不成粧苦心抱恨何時了香骨應甘沒秋草不¶
如回首謝秋風分作尹邢來漢宫¶
　　　題闗右寺壁¶
　　　　東坡云余舊見此詩于關右壁上愛之不知¶
　　　　何人作也¶
　　　　䂬溪詩話云世傳一武人詩也不為勇退雅¶
　　　　志為可喜而易道家所忌之業以示子孫尤¶
　　　　可喜也¶
<pb:KR4i0041_WYG_017-9b>¶
欲掛衣冠神武門先尋水竹渭南村却將舊斬樓蘭劒¶
買得黄牛教子孫¶
　　　晩春　　　　　　　　　　　吳　可¶
　　　　苕溪漁隱云吳可晚春詩亦灑落可喜¶
小醉初醒過别村數家殘雪擁籬根枝頭有恨梅千㸃¶
溪上無人月一痕¶
　　　絶句　　　　　　　　　　　譚知柔¶
　　　　又云余于一達官處見譚知柔獻詩文一編¶
<pb:KR4i0041_WYG_017-10a>¶
　　　　小詩極有可喜者今舉其尤者二絶¶
麥隴風來翠浪浮霏微小雨似深秋野亭終日捲簾坐¶
清樾對啼黄栗留¶
　　　又¶
漫郎無處覔歸田江北江南水拍天斗擻十年塵土夢¶
秋風吹上釣魚船¶
　　　栁枝詞　　　　　　　　　　張　耒¶
　　　　復齋謾録云此張文潛詩也王平甫嘗愛而¶
<pb:KR4i0041_WYG_017-10b>¶
　　　　誦之¶
　　　　詩事云古今栁詞惟鄭文寶一篇有餘意也¶
　　　　云云終篇了不道著栁惟一繫字是工夫而¶
　　　　學者思之¶
亭亭畵軻繫春潭只向行人酒半酣不管烟波與風雨¶
載將離恨過江南¶
　　　絶句　　　　　　　　　　　朱　松¶
　　　　苕溪漁隱云朱喬年絶句云云盖前人有詠¶
<pb:KR4i0041_WYG_017-11a>¶
　　　　筍云急忙且喫莫踟蹰一夜南風變成竹喬¶
　　　　年㸃化乃爾精巧¶
春風吹起籜龍兒戢戢滿山人未知急喚蒼頭斸煙雨¶
明朝吹作碧參差¶
　　　與客夜坐　　　　　　　　　王安石¶
　　　　冷齊夜話云山谷嘗言天下清景初不擇貴¶
　　　　賤賢愚而與之然吾特疑端為我輩設荆公¶
　　　　在鍾山與客夜坐作詩云云東坡宿餘杭山¶
<pb:KR4i0041_WYG_017-11b>¶
　　　　寺詩云云人以山谷之言為確論¶
殘生傷性老耽書年少東來復起予各據槁梧同不寐¶
偶然聞雨落堦除¶
　　　宿餘杭山寺(集中云書雙/竹湛師房)　　　蘇　軾¶
暮鼔晨鐘自擊撞閉門欹枕對殘缸白灰旋撥通紅火¶
卧聼蕭蕭雪打窓¶
　　　絶句　　　　　　　　　　　劉季孫¶
　　　　石林詩話云劉季孫能詩初監饒州酒稅王¶
<pb:KR4i0041_WYG_017-12a>¶
　　　　荆公為江東提刑廵歴至饒按酒務至㕔事¶
　　　　見屏間題小詩云云大稱賞之即召與語嘉¶
　　　　嘆升車而去不復問務事遂知名¶
呢喃燕子語梁間底事來驚夢裏閒說與傍人應不解¶
杖藜擕酒看支山¶
　　　老松　　　　　　　　　　　王公韶¶
　　　　復齋謾録云王公韶少日讀書于廬山東林¶
　　　　裕老庵庵前有老松因賦詩云云王荆公為¶
<pb:KR4i0041_WYG_017-12b>¶
　　　　憲江東過而見之大加稱賞遂為知已¶
緑皮皴剥玉嶙峋高節分明似古人解與乾坤生氣概¶
幾回風雨長精神裝添景物年年别擺押窮愁日日新¶
惟有碧霄雲裏月共君孤影最相親¶
　　　明妃引(呻吟集公/八歲作)　　　　　　邢居實¶
　　　　韻語陽秋云邢惇夫十四歲作明君引謂上¶
　　　　天仙人骨法别人間畵工畵不得亦有思致¶
　　　　王直方詩話云惇夫年少豪邁所與遊皆一¶
<pb:KR4i0041_WYG_017-13a>¶
　　　　時名士方十四五時嘗作明妃引末云安得¶
　　　　壯士霍嫖姚縛取呼韓作編戸諸公多稱之¶
漢宫有女顔如玉淺畵蛾眉逺山緑披香殿裏夜吹笙¶
未央宫中朝理曲絳紗䝉籠雙蠟燭簫皷聲傳春漏促¶
玉輦三更别院歸夜深月照黄金屋莓苔滿院無行迹¶
總為君王未相識上天仙人骨法别人間畵工畵不得¶
嫣然一笑金輿側玉貎三千歛顔色羅幃綉户掩風香¶
一朝返嫁單于國金鳯羅衣為誰縷長袖弓彎不堪舞¶
<pb:KR4i0041_WYG_017-13b>¶
一别昭陽舊院花淚灑臙脂作紅雨回頭不見雲間闕¶
黄河半渡新冰骨馬蹄已踏遼碣塵天邊尚掛長門月¶
黄沙不似長安道薄暮微雲映衰草𦍑人馬上鳴胡笳¶
緑髪朱顔為君老西風蕭蕭郅水寒啼痕不斷幾䦨干¶
年年看盡南飛雁一去天涯竟不還少年將軍健如虎¶
日夕撞鐘搥大皷寶刀生澀旌旗捲漢宫嫁盡嬋娟女¶
寂寞邊城日將暮三尺角弓調白羽安得猛士霍嫖姚¶
縛取呼韓作編戸¶
<pb:KR4i0041_WYG_017-14a>¶
　　　癭木壺　　　　　　　　　　吕公著¶
　　　　南窓紀談云吕申公為潁州通判歐陽公為¶
　　　　守歐陽公素不以文靖公為然及與其子為¶
　　　　僚見其學識已改觀矣時劉厚甫王深甫皆¶
　　　　寓居郡下四人日相從講學為事情好欵密¶
　　　　一日分題賦詩申公得癭木壺其辭云云歐¶
　　　　陽公見之益加稱賞以為有宰相器及還朝¶
　　　　遂薦為諫官申公文章世不多見惟此詩見¶
<pb:KR4i0041_WYG_017-14b>¶
　　　　傳蓋由歐陽公數為人道之也¶
天地產衆材創物謂之智梁棟與楹杙小大無有棄方¶
者以矩度圓者中規制嗟爾木之癭何異内有贅生成¶
臃腫姿賦象難取類櫽括所不施鈎繩為爾廢大匠睨¶
而往惻然乃有意孰非造化功而終不朽器刳剔虛其¶
中朱漆為之外&KR1893;漿挹酒醴施用惟其利犧象非不珍¶
金罍豈不貴幸因左右容反見謂奇異人之于才性夫¶
豈逺于是性雖有不善在教之操勵才無不可用在上¶
<pb:KR4i0041_WYG_017-15a>¶
所措置錯陋就其長皆得為良士執一以廢百衆功何¶
由備是惟聖人心能通天下志¶
　　　秋聲　　　　　　　　　　　關　注¶
　　　　又云關注子東喜為詩有唐人之風嘗記其¶
　　　　秋聲一篇其工緻清婉多此類也¶
夢破松聲枕上聞睡魔夜半戰吟魂初疑秋雨連江岸¶
乍覺寒潮上海門招引好風來古寺追隨月色下前村¶
晩行欲問聲來處鬰鬰蒼波漫不分¶
<pb:KR4i0041_WYG_017-15b>¶
　　　望夫石　　　　　　　　　　賀　鑄¶
　　　　王直方詩話云賀方回作望夫石詩交游間¶
　　　　無不愛者¶
亭亭望夫石下閱幾人代蕩子長不歸山椒久相待微¶
雲䕃髪彩初月輝蛾黛秋雨叠苔衣春風舞蘿帶花然¶
姑射子矯首塵宴外陳迹遂亡窮佳期從莫再脫如魯¶
秋氏妄結桑下愛玉質委泥沙悠悠復安在¶
　　　題小寺　　　　　　　　　　冦國寳¶
<pb:KR4i0041_WYG_017-16a>¶
　　　　石林詩話云余居吳下一日出閶門至小寺¶
　　　　中壁間有題詩一絶云云意極喜之寺僧云¶
　　　　吳縣主簿所作今官滿去矣歸而問士大夫¶
　　　　云姓冦名國寶久從陳無已學乃知文章淵¶
　　　　源有所自來亦不難辨¶
黄葉西陂水漫流籧篨風急送扁舟夕陽暝色來千里¶
人語雞聲共一邱¶
　　　墨梅　　　　　　　　　　　陳去非¶
<pb:KR4i0041_WYG_017-16b>¶
　　　　韻語陽秋云先文康公知汝州日以去非墨¶
　　　　梅繳進於是除太學博士¶
　　　　漁隱叢話云去非詩平淡有工墨梅絶句云¶
　　　　云(前/首)徽廟召對稱賞自此知名¶
含章簾下春風靣造化功成秋兎毫意足不求顔色似¶
前身相馬九方臯¶
　　　前題¶
　　　　容齋續筆云簡齋墨梅一篇云云語意皆妙¶
<pb:KR4i0041_WYG_017-17a>¶
　　　　絶晉陸機為顧榮贈婦語云京洛多風塵素¶
　　　　衣化為緇齊謝𤣥暉酬王晉安詩云誰能久¶
　　　　京洛緇塵染素衣正用此也¶
粲粲江南萬玉妃别來幾度見春歸相逢京洛渾依舊¶
只恨緇塵染表衣¶
　　　應制科賦詩　　　　　　　　夏　竦¶
　　　　青箱雜記云夏文莊試制科廷對出殿門楊¶
　　　　徽之見其年少遽邀與語曰老夫他則不知¶
<pb:KR4i0041_WYG_017-17b>¶
　　　　唯喜吟詩願丐賢良一篇以卜他日之志公¶
　　　　欣然為書云云徽之曰真宰相器也(真宰相/器語見)¶
　　　　(百家/詩選)¶
殿上袞衣明日月硯中旗影動龍蛇縱横禮樂三千字¶
獨對丹墀日未斜¶
　　　題郵亭　　　　　　　　　　左　鄯¶
　　　　苕溪漁隱云余頃過湘中郵亭壁間有左鄯¶
　　　　絶句云云又于苕溪道觀中壁間有鄭子覃¶
<pb:KR4i0041_WYG_017-18a>¶
　　　　絶句云云皆佳作也¶
疊疊山腰繫冷雲疎疎雨脚㺯黄昏松聲更帶溪聲急¶
不是行人也斷魂¶
　　　題苕溪道觀　　　　　　　　鄭子覃¶
紛紛紅雨入蒼苔密䕃新成鶯友來擬逐幽人夢蓬島¶
一聲裂竹故驚回¶
　　　懐荆南舊遊　　　　　　　　元厚之¶
　　　　雲齋録云沙門文瑩嘗謂為文老而不衰者¶
<pb:KR4i0041_WYG_017-18b>¶
　　　　惟元厚之在禁林時有懐荆南舊遊云云其¶
　　　　辭氣不少衰¶
昔年曽醉海棠叢聞說新枝發舊紅昨夜夢回花下飲¶
不知身在玉堂中¶
　¶
　¶
　¶
　竹莊詩話巻十七¶
