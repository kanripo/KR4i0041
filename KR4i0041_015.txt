# -*- mode: mandoku-view; -*-
#+TITLE: 竹莊詩話
#+DATE: 2015-08-25 00:45:42.979637
#+PROPERTY: ID KR4i0041
#+PROPERTY: BASEEDITION WYG    
#+PROPERTY: JUAN 卷十五
<pb:KR4i0041_WYG_015-1a>¶
欽定四庫全書¶
　竹莊詩話巻十五¶
　　雜編五¶
　　　隴頭吟　　　　　　　　　　王　維¶
　　　　一首狀邊情(以下並瑶溪集云/)¶
長城少年逰侠客夜上戍樓看太白隴頭明月逈臨闗¶
隴上行人夜吹笛闗西老將不勝愁駐馬聽之雙涙流¶
身經大小百餘戰麾下偏禆萬戸侯蘇武纔為典屬國¶
<pb:KR4i0041_WYG_015-1b>¶
節旄空盡海南頭¶
　　　鴈門太守行　　　　　　　　李　賀¶
　　　　一首狀邊塞¶
黒雲壓城城欲摧甲光向日金鱗開角聲滿天秋色裏¶
塞上燕脂凝夜紫半捲紅旗臨易水霜重鼔聲寒不起¶
報君黄金臺上意提㩦玉龍為君死¶
　　　風雨看舟前落花戯為新句　　杜　甫¶
　　　　一首見江上春色佳麗之致¶
<pb:KR4i0041_WYG_015-2a>¶
江上人家桃樹枝春寒細雨出踈籬影遭碧水潜勾引¶
風妬紅花卻倒吹吹花困癲傍舟楫水光風力俱相怯¶
赤憎輕薄遮入懐珍重分明不来接濕久飛遲半欲髙¶
縈沙惹草細於毛蜜蜂蝴蝶生情性偷眼蜻蜓避伯勞¶
　　　古柏行¶
　　　　一首見覩物懐人氣勢之大¶
　　　　䂬溪詩話云古柏云大厦如傾要梁棟萬牛¶
　　　　回首丘山重此言難進而易退非其招不往¶
<pb:KR4i0041_WYG_015-2b>¶
　　　　者也不露文章世已驚未辭剪伐誰能送先¶
　　　　器識後文藝與浮躁衒露者有異也¶
孔明廟前有老柏柯如青銅根如石霜皮溜雨四十圍¶
黛色參天二千尺君臣已與時際㑹樹朩猶為人愛惜¶
雲来氣接巫峽長月出寒通雪山白憶昨路繞錦城東¶
先主武侯同閟宫崔嵬枝幹郊原古窈窕丹青戸牖空¶
落落盤踞雖得地冥冥孤髙多冽風扶持自是神明力¶
正直元因造化功大厦如傾要梁棟萬牛回首丘山重¶
<pb:KR4i0041_WYG_015-3a>¶
不露文章世已驚未辭剪伐誰能送苦心豈免容螻蟻¶
香葉終經宿鸞鳳志士幽人莫怨嗟古来材大難為用¶
　　　茅屋為秋風所破歌¶
　　　　一首見側陋窮愁極甚之態¶
　　　　䂬溪詩話云自經䘮亂少睡眠至吾廬獨破¶
　　　　受凍死亦足伊尹自任一夫不獲之辜也¶
八月秋髙風怒號巻我屋上三重茅茅飛渡江灑江郊¶
髙者挂罥長林梢下者飄轉沉塘㘭南村羣童欺我老¶
<pb:KR4i0041_WYG_015-3b>¶
無力忍能對面為盗賊公然抱茅入竹去唇焦口燥呼¶
不得歸来倚杖自歎息俄頃風定雲墨色秋天漠漠向¶
昏黒布衾多年冷似鐡嬌兒惡卧踏裏裂床床屋漏無¶
乾處雨脚如麻未斷絶自經䘮亂少睡眠長夜沾濕何¶
由徹安得廣厦千萬間大庇天下寒士俱歡顔風雨不¶
動安如山嗚呼何時眼前突兀見此屋吾廬獨破受凍¶
死亦足¶
　　　白頭吟　　　　　　　　　　李　白¶
<pb:KR4i0041_WYG_015-4a>¶
　　　　一首詠相如文君終始之情¶
　　　　摭言云白頭吟相如將聘茂陵女為妻文君¶
　　　　作白頭吟以自絶相如乃止故李白辭云頭¶
　　　　上玉燕釵至還有夢来時此最為警䇿韻語¶
　　　　陽秋云白頭吟者疾人以新間舊不能至白¶
　　　　首故以為名余觀李白白頭吟云妾有秦樓¶
　　　　鏡至雙對可憐影其語感人深矣¶
錦水東北流波蕩雙鴛鴦雄巢漢宫樹雌弄秦草芳相¶
<pb:KR4i0041_WYG_015-4b>¶
如去蜀謁武帝赤車駟馬生輝光一朝再覧大人作萬¶
乗忽欲凌雲翔聞道阿嬌失恩寵千金買賦要君王相¶
如不憶貧賤日官髙金多聘私室茂陵姝子皆見求文¶
君歡笑從此畢涙如雙泉水行墮紫羅襟五更雞三唱¶
清晨白頭吟長吁不整綠雲鬢仰訴青天哀怨深城崩¶
杞梁妻誰道士無心東流不作西歸水落花辭枝羞故¶
林頭上玉燕釵是妾嫁時物贈君表相思羅袖幸時拂¶
莫捲龍鬚席從他生網絲且留琥珀枕還有夢来時鷫¶
<pb:KR4i0041_WYG_015-5a>¶
鸘裘在錦屏上自君一挂無由披妾有秦樓鏡照心勝¶
照井願持照新人雙對可憐影覆水却收不滿盃相如¶
還謝文君囬古来得意不相負祇今唯有青陵臺¶
　　　怨情¶
新人如花雖可寵故人似玉猶来重花性飄揚不自持¶
玉心皎潔終不移故人昔新今向故還見新人有故時¶
請看陳后黄金屋寂寂珠簾生網絲¶
　　　採蓮曲¶
<pb:KR4i0041_WYG_015-5b>¶
　　　　一首見後世㳺冶鮮禮教之實¶
若耶溪傍採蓮女笑隔荷花共人語日照新妝水底明¶
風飄香袖空中舉岸上誰家遊冶郎三三五五映垂楊¶
紫騮嘶入落花去見此踟蹰空斷腸¶
　　　初日　　　　　　　　　　　王昌齡¶
　　　　一首見婦人所以為情¶
初日浄金閨先照床前暖斜光入羅幕稍稍親絲管雲¶
髪不能梳楊花更吹滿¶
<pb:KR4i0041_WYG_015-6a>¶
　　　和練師索秀才楊栁　　　　　竇　鞏¶
　　　　一首見人之有情思¶
水邊楊柳綠煙絲立馬煩君折一枝唯有春風最相惜¶
殷勤更向手中吹¶
　　　古寺花　　　　　　　　　　司空曙¶
　　　　一首見愛慕佳景之情¶
共愛芳菲此樹中千跗萬萼裹枝紅遲遲欲去猶回望¶
覆地無人滿寺風¶
<pb:KR4i0041_WYG_015-6b>¶
　　　江漢¶
　　　　一首有悠然之思¶
溶溶漾漾白鷗飛淥净春深好染衣南去北来人自老¶
夕陽長送釣船歸¶
　　　明珠亭　　　　　　　　　長安女子¶
　　　　一首是一長安士族女子遭亂失身牢落之¶
　　　　思乃節度楊守亮敗軍之年興元城西明珠¶
　　　　亭上自題¶
<pb:KR4i0041_WYG_015-7a>¶
落花滿地寂寥紅獨有離人萬恨中囬首池塘總無語¶
手彈珠涙與東風¶
　　　湘妃怨　　　　　　　　　　陳　羽¶
　　　　八首見覩物傷弔之事¶
二妃怨處雲沉沉二妃泣盡湘江深商人酒滴廟前草¶
蕭颯風生斑竹林¶
　　　黄陵廟詞　　　　　　　　　李　逺¶
黄陵廟前莎草春黄陵女兒倩裙新輕舟小楫唱歌去¶
<pb:KR4i0041_WYG_015-7b>¶
水逺山長愁殺人¶
　　　天津橋春望　　　　　　　　李　逺¶
津橋春水浸紅霞煙柳風絲拂岸斜翠輦不來金殿閉¶
宫鶯銜出上楊花¶
　　　金陵懐古　　　　　　　　　許　渾¶
玉樹歌殘王氣終景陽兵合戍樓空松楸逺近千官塜¶
禾黍髙低六代宫石鷰拂雲晴亦雨江豚吹浪夜還風¶
英雄一去豪華盡唯有青山似洛中¶
<pb:KR4i0041_WYG_015-8a>¶
　　　長安秋望　　　　　　　　　趙　嘏¶
　　　　韻語陽秋云趙嘏長安秋望云云當時人詠¶
　　　　誦以為佳作遂有趙倚樓之目¶
雲物凄凉拂曙流漢家宫闕動髙秋殘星㡬㸃雁横塞¶
長笛一聲人倚樓紫艶半開籬菊静紅衣落盡渚蓮愁¶
鱸魚正美不歸去空戴南冠學楚囚¶
　　　華清宫　　　　　　　　　　崔　櫓¶
草遮回磴絶鳴鸞雲樹深深碧殿寒明月自來還自去¶
<pb:KR4i0041_WYG_015-8b>¶
更無人倚玉䦨干¶
　　　山頂翠微寺　　　　　　　　武元衡¶
翠微寺本翠微宫樓閣亭亭㡬十重天子不來僧又老¶
樵夫時倒一株松¶
　　　武陵過侯王故第¶
過此一酸辛行人淚有痕獨憐新碧樹猶擁舊朱門歌¶
歇雲初散簷空鷰尚存不知彈鋏客何處感新恩¶
　　　長安秋夕　　　　　　　　　戎　昱¶
<pb:KR4i0041_WYG_015-9a>¶
　　　　一首見客中思¶
八月更漏長愁人起常早閉門寂無事滿院生秋草昨¶
夜西窓夢夢行荆南道逺客歸去來在家貧亦好¶
　　　四皓廟　　　　　　　　　　許　渾¶
　　　　一首見舊山不歸可思¶
避秦安漢出藍闗松桂花隂滿舊山自是無人有歸意¶
白雲常在水潺潺¶
　　　短歌行　　　　　　　　　　張　籍¶
<pb:KR4i0041_WYG_015-9b>¶
　　　　一首以流年迅疾可嘆¶
青天蕩蕩髙且虚上有白日無根株流光暫出還入地¶
使我少年不須臾與君相逄勿寂寞衰老不復如今樂¶
玉巵盛酒置君前再拜願君千萬年¶
　　　秋霖夜憶家　　　　　　　　薛　能¶
　　　　一首薛能随駕在鳳翔府見悲寂之思¶
垂老何時見弟兄背燈悲泣到天明不知短髪能多少¶
一滴秋霖白一莖¶
<pb:KR4i0041_WYG_015-10a>¶
　　　聴琴　　　　　　　　　　　薛　能¶
　　　　一首懷歸之情¶
十指宫商膝上秋七絃絲動雨翛翛空堂半夜孤燈冷¶
彈盡鄉心欲白頭¶
　　　擬古詠河邊枯樹　　　　　長孫佐輔¶
　　　　此詩哀怨而不傷有風人之梗槩¶
野火燒枝水洗根數圍枯樹半心存應是無機承雨露¶
却將春色寄苔痕(枯樹一/作枯朽)¶
<pb:KR4i0041_WYG_015-10b>¶
　　　嵗暮歸南山　　　　　　　　孟浩然¶
　　　　一首有哀怨幽寂之况¶
北闕休上書南山歸舊廬不才明主棄多病故人踈白¶
髪催人老青陽逼嵗除永懷愁不寐松月夜窓虛¶
　　　送王永歸東郭　　　　　　　劉　商¶
　　　　一首送人有依依之戀¶
君去春山誰共逰鳥啼花落水空流如今送别臨溪水¶
他日相思來水頭¶
<pb:KR4i0041_WYG_015-11a>¶
　　　夜與故人惜别　　　　　　　于武陵¶
　　　　一首見惜别拳拳之情¶
白日去難駐故人非舊容今宵一别後何處更相逢過¶
楚水千里到秦山㡬重語來天又曉月落滿城中¶
　　　盧十五竹亭送姪偁歸山　　　楊　衡¶
　　　　一首送人有懷歸之思¶
落葉寒擁壁青霜夜沾石正是憶山時復送歸山客殷¶
勤一樽酒曉月當窓白¶
<pb:KR4i0041_WYG_015-11b>¶
　　　懷鄭泊　　　　　　　　　　孟　遲¶
　　　　一首見渇企望來之思¶
風蘭舞幽香雨葉墮寒滴美人來不來前山看向夕¶
　　　春夢懐人　　　　　　　　　岑　參¶
　　　　一首見夢成之思¶
洞房昨夜春風起遥憶美人隔江水枕上片時春夢中¶
行盡江南數千里¶
　　　社日村居　　　　　　　　　張　濵¶
<pb:KR4i0041_WYG_015-12a>¶
　　　　二首見村人豐年快樂之事¶
鵝湖山下稻梁肥㹠穽雞棲對掩扉桑柘影斜春社散¶
家家扶得醉人歸¶
　　　代隣叟　　　　　　　　　　竇　鞏¶
年來七十罷耕桑就暖支羸强下床滿眼兒孫身外事¶
閒梳白髪向殘陽¶
　　　觀祈雨　　　　　　　　　　李　約¶
　　　　一首見傷時之意¶
<pb:KR4i0041_WYG_015-12b>¶
桑條無葉土生煙簫管迎龍水廟前朱門㡬處看歌舞¶
猶怨春隂咽管絃¶
　　　北固晚眺　　　　　　　　　竇　常¶
　　　　一首見登髙感嘆之意¶
水國芒種後梅天風雨凉露蠶開晚簇江燕繞危檣山¶
趾北來固潮頭西去長年年此登眺人事㡬銷亡¶
　　　秋日　　　　　　　　　　　耿　湋¶
　　　　二首狀野思¶
<pb:KR4i0041_WYG_015-13a>¶
返照入閭巷憂來與誰語古道少人行秋風動禾黍¶
　　　過故人庄¶
故人具雞黍邀我至田家緑樹村邊合青山郭外斜開¶
筵面場圃把酒話桑麻待到重陽日還來就菊花¶
　　　老圃堂即事　　　　　　　　耿　湋¶
　　　　一首狀幽逸¶
邵平成地接吾廬榖雨晴時偶自鋤昨日春風欺不在¶
就床吹落讀殘書¶
<pb:KR4i0041_WYG_015-13b>¶
　　　寄鄰在道閭¶
　　　　二首狀幽居¶
聞說經旬不啓闗藥窓誰伴醉開顔夜來雪壓村前竹¶
剰看溪南㡬尺山¶
　　　夏日東山¶
三庚到秋伏偶來松檻立熱少清風多開門放山入¶
　　　出山作　　　　　　　　　　盧　仝¶
　　　　一首狀野逸¶
<pb:KR4i0041_WYG_015-14a>¶
出山望掩山門路釣竿揷在枯桑樹當時只有鳥窺窬¶
更亦無人得知處家僮若失釣魚竿定是猿猴把將去¶
　　　題隣舎　　　　　　　　　　于　鵠¶
　　　　一首狀閒居¶
僻巷隣家少茅簷喜並居蒸梨常共竈澆薤亦同渠傳¶
屐朝尋藥分燈夜讀書雖然在城市還得似樵漁¶
　　　歸鹿門寺作　　　　　　　　孟浩然¶
　　　　二首狀逈閴¶
<pb:KR4i0041_WYG_015-14b>¶
山寺鳴鐘晝已昏漢梁渡頭争渡喧人随沙路向江村¶
予亦乘舟歸鹿門鹿門月照開煙樹忽到龎公棲隠處¶
巖扉松徑長寂寥唯有幽人夜來去¶
　　　江村亂後　　　　　　　　　顧　况¶
江村日暮尋遺老江水東流流浩浩竹裏閒窓不見人¶
門前舊路生秋草¶
　　　自遣　　　　　　　　　　　吳　融¶
　　　　一首狀幽僻¶
<pb:KR4i0041_WYG_015-15a>¶
㡬年曽見舊江村樹有交柯犢有孫深感下峯顔色好¶
晚雲纔散又當門¶
　　　寄衣曲　　　　　　　　　　張　籍¶
　　　　二首念邊逺情¶
織素縫衣獨苦辛逺因回使寄征人官家亦自寄衣去¶
貴從妾手着君身高堂姑老無侍子不得自到邊城裏¶
殷勤為看初着時征夫身上宜不宜¶
　　　古意　　　　　　　　　　　王　駕¶
<pb:KR4i0041_WYG_015-15b>¶
夫戍蕭闗妾在吳西風吹妾妾憂夫一行書信千行淚¶
寒到君邊衣到無¶
　　　雨過蘓端　　　　　　　　　杜　甫¶
　　　　一首見朋友相聚之樂¶
雞鳴風雨交久旱雲亦好杖藜入春泥無食起我早諸¶
家憶所歴一飯跡便埽蘓侯得數過歡喜每傾倒也復¶
可憐人呼兒具棃棗濁醪必在眼盡醉攄懐抱紅稠屋¶
角花碧委牆隅草親賓縱談謔喧閙畏衰老况䝉沛澤¶
<pb:KR4i0041_WYG_015-16a>¶
垂糧粒或自保妻孥隔軍壘撥棄不擬道¶
　　　遣懷　　　　　　　　　　　白居易¶
　　　　法藏碎金云白氏集中頗有遣懷之作故達¶
　　　　之人率多愛之余友李公維錄出其詩名曰¶
　　　　養浩集余亦如之名曰助道其詞語盖於經¶
　　　　教法門用此彌縫其闕而直截曉悟於人也¶
　　　　余愛其詩云云¶
羲和走馭趂年光不許人間日月長遂使四時都似電¶
<pb:KR4i0041_WYG_015-16b>¶
争教兩鬢不成霜榮銷枯至非闗命壯盡衰來亦是常¶
已共身心要約定窮通生死不驚忙¶
　　　昭君怨　　　　　　　　　　白居易¶
　　　　王直方詩話云古今作昭君詞多矣余獨愛¶
　　　　白樂天一絶云云葢其意優㳺而不廹切故¶
　　　　也然樂天賦此時年甚少¶
漢使却回憑寄語黄金何日贖蛾眉君王若問妾顔色¶
莫道不如宫裏時¶
<pb:KR4i0041_WYG_015-17a>¶
　　　望洞庭　　　　　　　　　　劉禹錫¶
　　　　鑑誡錄云劉夢得有望洞庭詩雍陶有詠君¶
　　　　山詩作者才力伯仲往往暗合李山甫有詠¶
　　　　貧女天下稱竒秦韜玉之詩意轉殊妙李山¶
　　　　甫又有石頭城故事韋莊有詠南國英雄較¶
　　　　量其才意同語異王摩詰有題雲母障子胡¶
　　　　令能題繡障子異代殊名而才調相繼李紳¶
　　　　鄭雲叟有傷農詩當時名公不敢議其優劣¶
<pb:KR4i0041_WYG_015-17b>¶
湖光秋月兩相和潭面無風鏡未磨遥望洞庭山水翠¶
白銀盤裏一青螺¶
　　　詠君山　　　　　　　　　　雍　陶¶
煙波不動影沈沈碧色全無翠色深疑是水仙梳洗罷¶
一螺青黛鏡中心¶
　　　貧女吟　　　　　　　　　　李山甫¶
平生不識繡衣裳閒把金針亦自傷鏡裏秪應諳素貎¶
人間多是重紅妝當年未嫁還愛老終日求媒即道狂¶
<pb:KR4i0041_WYG_015-18a>¶
兩意定知無說處暗垂珠淚滴蠶筐¶
　　　同前　　　　　　　　　　　秦韜玉¶
蓬門未識綺羅香擬託良媒益自傷誰愛風流髙格調¶
共憐時世儉梳妝敢將十指誇纎巧不把雙眉闘畫長¶
最恨年年握針線為他人作嫁衣裳¶
　　　石頭城故事　　　　　　　　李山甫¶
南朝諸國愛風流盡守江山不到頭總是戰爭收拾得¶
却因歌舞破除休堯將道德終無敵秦把金湯可自由¶
<pb:KR4i0041_WYG_015-18b>¶
試問繁華何處有雨莎煙草石城秋¶
　　　詠南國英雄　　　　　　　　韋　莊¶
南朝三十六英雄各遂興亡自此中有國有家皆是夢¶
為龍為虎亦成空殘花舊宅悲江令落日青山弔謝公¶
畢竟霸圖何物在石麒麟没卧秋風¶
　　　雲母障子　　　　　　　　　王　維¶
君家雲母障持向野庭開自有山泉入非関彩畫來¶
　　　繡障　　　　　　　　　　　胡令能¶
<pb:KR4i0041_WYG_015-19a>¶
日暮堂前花蘂嬌爭拈小筆上床描繡成掛向春園裏¶
引得黄鶯下桞條¶
　　　傷農　　　　　　　　　　　李　紳¶
䥥禾日當午汗滴田中土誰知盤中飱粒粒皆辛苦¶
　　　同前¶
一粒紅稻飯㡬㸃牛頷血珊瑚枝上人銜盃吐不歇¶
　　　同前　　　　　　　　　　　白居易¶
春耕夏耘秋成苖六月田中似火燒堪嘆農家辛苦事¶
<pb:KR4i0041_WYG_015-19b>¶
一匙淡飯也難消¶
　¶
　¶
　¶
　¶
　¶
　¶
　竹莊詩話巻十五¶
